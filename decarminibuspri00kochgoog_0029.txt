.„2.2,.„

nam propter interpunctionem post pedem tertium factam incisionis post tertiam thesin vis
imminuitur. Eadem interpunctione versus 17 praefatio a panegyrico abhorret, quod om·
nino interpunctionen intra versum ponit.

Alias rei metricae proprietates iamborum hoc loco omitto, quoniam his cum hexa-
metrorum propritatibus tertium comparationis non est. Ceterum satis apparere mihi vi-
detur auctorem hexametrorum, cum in hexametris componendis leges rei metricae tam
accurate observaverit, in senariis componendis tanta licentia uti non potuisse.

Etiam sententia, stilus, grammatica indicant praefationem non esse eius, qui pane-
gyricum composuit.

Ac primum quidem praefatio supervacanea videtur esse, quoniam panegyrici vv.
1-9 quasi alteram praefationem, qua gratiae deo aguntur pro benignitate et poetae con·
silium enuntiatur praeconiorum dicendorum, afferunt; tum sententia2iamborum plane vul-
garis et communis est minimeque ad panegyricum ipsum pertinet. Cum neque nomen im-
peratoris enuntietur, cuius laudes in carmine canendae sunt, neque homines aut tempora signi-
ficentur, haec praefatio omnibus aliis imperatorum panegyricis praeponi poterat.

At ipsa discrepantia est inter praefationem et panegyricum, quod in priore summi
poetae vituperantur, qui falsa ceperint canentes exordia, cum caelum petunt et
sidera, adversa naturae sequentes, tum veroin altero (v. 8 sq.) legitur praeconia can-
tum iri, quae finit caelum, quibus cingitur orbis.

Quod ad dictionem attinet, id mihi videtur notabile esse, quod* in praefationis v. 5
verbum scio non cum accusativo cum infinitivo sed cum quod iungitur, quam construc-
tionem panegyricus non novit. Porro imperatoris maiestas non appellatur plurali secundae
personae pronominis personalis. Denique curn in panegyrico distinctum et perspicuum
dicendi genus inveniatur, praefationis vv. 11 sqq. plane obscuri sunt: . . . audias tua,
quae iuncta non ego potero producere . . . sed parte ferre qua valeo pro
viribus decerpta lucem conferat quae cantibus. Quod more miro fit3 solent
nam carmina addere decus rebus magis quam sumere. Hi quidem versuS, si
pro conferat conicimus conterant, verti possunt, sed neque conexum neque sensum
habent.

Eas ob causas mihi videtur verisimile esse librarium quendam praefationem alicubi
inventam vel ex suo ingenio invita Minerva compositam panegyrico eadem licentia usum
praeposuisse, qua titulum atque inprimis verbosam subscriptionem addiderit. Quae licentia
eo satis illustratur, quod Anastasio praeter alia epitheta cognomen Gothici victoris
inditur, quamquam in panegyrico ipso Gothorum ne syllaba quidem mentio fit. Etiam tantum
abest, ut Anastasius Gothos vicerit, ut rem male gesserit contra eos.

Quaerat quispiam, annon duritates perlegens, quas inprimis in re metrica reprehendi,
eo effectae sint, quod paraphrastes, cum archetypum verteret, quae invenerat aspere dicta
vitare non potuerit vel noluerit.

Sane negari non potest licentias metricas periegesis, quas notavi, mavimam partem
etiam in Dionysio exstare, sed perraro ipsis iis locis inveniuntur, quae paraphrasi respon·

 

