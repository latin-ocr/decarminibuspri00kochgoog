Awafla

verba vertens (Dion. v. 804.) propria verba addiderit v. 'l'll sq. moenia Ro-
manisque pie regnis dominantia mundo et multis aliis locis relationes (ut v. 185 sq.
Vergilii de Didone narrationem) aut descriptiones aliunde repetitas mirorum lapidum, avium
etc. interserit, terram sanctam silentio praeterire?

Non minus insolentera Wernsdorfio (cf. notam ad v. 3) contenditur verba v. 3 in
quas imperium mortalibus ipse dedisti christiano more adhiberi et ex sacris litteris
Gen. I, 28 videri expressas esse. Quod a Wemsdorfio ipso refellitur, curn argumenta
afferat, ex quibus apparet etiam gentiles docuisse hominem terris et ceteris animalibus im·
perare: Ovid. Met. l, 77 . . . quod dominari in cetera posset, natus homo est et
Plin. hist. nat. praef. libri Vll. . . . animal ceteris imperaturum. ,

Non dico periegeten ethnicum fuisse, qui veteres deos crederet, sed minime argumen-
tis probari potest eum christianam religionem lege sancitam professum esse sicut pane-
gyrici auctorem. Opinor potius Priscianum‚ qui iam ante Justiniani dominationem maxi·
mam partem vitae degerat, quo tempore paganitas christianismo nondum plane remota erat
sed novam doctrinam disciplina neoplatonica vehementer impugnabat, librum suum geo-
graphicum in usum scholarum scriptum ita instituisse, ut ei quasi indoles simultanea esset,
ut ab utriusque religionis confessoribus sine offensione legi posset.

Manitius in Museo Rhenano XLIV p. 544 monet Hugonem de Trimberg disserentem
de Prisciano questum esse: Laude quidem dignior foret Priscianus, si mansisset ut
erat pridem christianus. Manitius opinatur hoc iudicium oriundum esse ex vita qua-
dam Prisciani posterioris aetatis. Cui non assentior. Equidem censeo Trimbergensem in
hunc errorem eo inductum esse, quod religionis discrimine nostrorum carminum auctorum,
quae vulgo eiusdem nomini adscribebantur, cognito putabat Priscianum‚ dum christianus
erat, panegyricum et postea religione mutata periegesin composuisse.

Quoquo modo res se habet, id quidem mihi videtur constare auctorem panegyrici,
qui vere personam christianam ubique prae se fert, non scripsisse librum, ¹in quo ne
mentio quidem fit confessionis christianae.

Endlicherus in panegyrici editione p. XV dicit inter periegesin, inprimis inter quattuor
illos versus 1—4:

Naturae genitor, quae mundum continet omnem,
Adnue, rex caeli, positum telluris et undae,
ln quos imperium mortalibus ipse dedisti, .
Materiae tantae me promere carmine digno

quos Priscianus e suo praefixerit animo et panegyricum non exiguam stili affinitatem
intercedere3 argumenta non affert. Sane negari non potest hos versus elegantia quadam
compositos esse, si ceteros periegesis versus comparas, sed in panegyrico, utiam supra
demonstratum est (p. 7), nusquam copula et ante ultimam arsin ponitur neque usquam
adiectivum dignus cum genitivo coniungitur, quam constructionem in v. 4 periegesis vul-
gata lectio praebet (ci.Wer11sdorfium l. c. p. 266). Quod deus similiter atque paneg.
v. 101 summi genitoris perieg. ν. 1 Naturae genitor et similiter ac paneg v. 2 caele·
stis rex, 38 caeli rex, 271 rex caelestis 286, rex omnipotens perieg. v. 2 rex caeli

 

