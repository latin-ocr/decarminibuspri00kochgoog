, 1⁸.

11. Nomina propria geographica cum nominibus appellativis genitivo epexegetico iun-
guntur: v. 361 flumen Halecis (nominativum Halex, cf. Wemsdorfium ad v. 361), 588
Borysthenis amni (nom.: Borysthenes, Graece Βορυσθένης), 718 flumen Araxis (nom.:

Araxes, cf. Wernsd. a. h. 1.), 797 fluvium Maeandri, 906 Babylonis urbem. Simi-
liter scribitur v. 755 gemma iaspidis albae, 1008 curalli lapidem.

12. Accusativum limitationis, quem vocant Graecum, animadvertimus bis: v. 794
capiaris pectora cantu, 894 nigrescunt corpus adusti. ’

13. Forma quis pro quibus legitur vv. 269. 278. 741.

14. Numerale unus liberius adhibetur, velut v. 557 una pro Graeco τις (Dion. v.
541) = quaedam, 141 unus pro alter respondens insequenti (v. 142) alter, 334 unam
pro alteram sc. Herculis e statuis.

15. Temporale diu pro locali longe usurpatur v. 869 protenta diu.

16. Ut scribitur pro quantum sive quoad v. 925 deo similes, licet ut mortali·
bus esse.

17. Poetica forma ceu pro comparativo ut exstat vv. 9. 473. 550. 584.

18. Nimium, quodcum vulgo tum in panegyrico (v. 28 nimium iustos) abundantiam
significat, in periegesi saepius gradus superlativi vicem implet: v. 608 nimium placare,
743 dives nimium, 846 nimium decoratam, 980 nimium decoratur.

Panegyricus, quamvis a bono stilo non alienus, notabiles constructiones praebet et
figuras, quae ex parte vitandae erant, et quae in periegesi non inveniuntur:

1. Coniunctio finalis ne pro consecutiva ut non legitur v. 82 sq. Hos dominus sic
domuit, post haec ne possint esse rebelles.

2. Verbum sperare quod sequentem accusativum cum infinitivo futuri postulat, curn
accusativo cum infinitivo praesentis iungitur v. 119 sperabant ducere, cum coniunctivo
v. 265 Roma tibi cum spero pareat uni.

3. Bis interrogatio indirecta indicativum pro coniunctivo praebet: v. 270 sq. experti
sumus, quanta tuum pectus servat praesentia regis, 278 quantus adest pro te
ostendens.

4. ln imperatoris maiestate appellanda nonnunquam vester pro tuus ponitur vv. 8.
161. 168. 173. 239. 255. 262. 298, et vobis pro tibi vv. 171. 286.

5. Constructio ablativi comparationis in panegyrico notabilem ellipsin offert v. 137
Ad quas accessit placidus magis omnibus aris, ubi quam ad omnes aras desidera·
tur, etv. 187 sq. Qui dubio quondam peiora pericula ponto iam patrias oras
tolerabant nave tenentes, ubi quam in dubio ponto optatur,

Summi momenti est et thesin nostram panegyricum et periegesin non esse eiusdem
auctoris inprimis confirmat, quod panegyrici poeta christianum se esse profitetur, cum
periegetes aliter de rebus divinis sensisse videatur. ’

Confessio christiana panegyrici auctoris ex his locis apparet:

Ad memoriam novissimi diei excitamur verbis v. 55 sq, quibus deus appellatur
pater, qui pari libra iusti momenta repensat.

 

