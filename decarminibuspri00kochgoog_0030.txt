„33 ,

dent. Solum ex illis quinque versibus (cf. p. 12), qui caesuram bucolicam post quartum
dactylum exhibent, quattuor archetypum sequuntur: v. 157 (Dion. 167), 464 (Dion. 457),
830 (Dion. 892), 886 (Dion. 956). Ceterum Priscianus creberrimas Dionysii caesuras buco·
licus de industria evitavit, curn Avienus, alter Dionysii periegesis paraphrastes, in de-
scriptione orbis terrae (repetita a Carolo Muellero Geogr. Graec. min. p. 176 sqq.) eas
saepissime imitetur. ldem Avienus etiam aliis licentiis rei metricae Latina accuratione
neglecta Dionysium sequitur. Ille exempli causa minime dubitat caesura zarai τρίτον τροχαῖον

etiam post verbum Latinum uti aut vocabulum monosyllabum in fine versus ponere. Dictione ’

contra multo meliore et elegantiore utitur quam Priscianus, ut ille quasi linguam propriam
hic alienam usurpare videatur.

Quamobrem Avienus laudandus est, quod formam Graecam feliciter imitatus optimam
linguam Latinam praebet, reprehendendus Priscianus, qui et formae Latinae studens Grae·
cam non plane vitat neque elegantem dictionem Avieni adaequare potest.

Certe Avieni paraphrasi demonstratur necesse non esse paraphrasten, cum vitet vitia,
in contraria currere. Itaque puto non tarn ex difficultate vertendi quam ex inscitia sive
atechnia paraphrastae tot locos duritie insignes in perigesi ortos esse. Equidem mihi per-
suadere non possum panegyrici tam elegantem auctorem non potuisse vertendi difficul-
tates melius superare quam periegesis auctori contigit.

 

